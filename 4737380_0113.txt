-103—

ea sacra non esse3' cum autem tota oratione id puellis persuadere
studeat, ut se ad fontem admittant, ad ceteras quas profert ra-
tiones, ad nobilitatem suam et, innocentiam illud quoque com-
mode adiungit, ut ne inimicissimam quidem deam aqua se pro-
hibituram admoneat. Quae admonitio cum ceteris argumentis
tam bene cohaeret, ut ne excidisse quidem quidquam praeter
illum versum 42„ cui 66. substitutus est, videatur, ut Luettio—
hanni placet. Quam enim ille sententiam desiderat aditum sibi
postulantis, ea quod in ipso initio orationis est posita (34. s.
Pandite defessis hospita fana viris. Fontis egens erro) hic prae-
ter necessitatem redintegraretur. — In postremis duobus di-

stichis :

“ Sancte pater, salve, cui iam favet aspera Iuno:
Sancte, velis libro dexter inesse meo.
Hunc, quoniam manibus purgatum sanxerat orbem,
Sic Sanctum Tatiae composuere Cures —

Luettiohannes Diltheium (De Callimachi Cydippa p. 106. annot.)
sequitur, qui ordinem eorum ita invertit, ut quod ultimum erat
id paenultimum, quod paenultimum id ultimum faciat. Qui cum
quibus rationibus moveatur paucissimis verbis aperiat, ipsa eius
verba afferamus. — Transposui, inquit, duo haec disticha; nam
antequam - Sancte pater — appellaretur Hercules dictum conve-
nit eum Sanctum esse factum, non postea3 nec nisi in ipso exitu id
quod posterius posui distichon aptum locum habet. — At quod
prius dicit, id ita verum est, si cum nomina vel sacra deorum
explicantur prius ea nomina explicari, deinde deos iis appellari
et implorari necesse est. Quod quam non sit necesse cernitur ex
Ovidii Fastis, qui ubi I, 65. ss.

I ane biceps, inquit, anni tacite labentis imago —

67. Dexter ades ducibus, quorum secura labore
Otia terra ferax, otia pontus agit —

