-79-

tur. Multo vero magis Ovidius in Fastis initia singulorum loco-
rum, qui his sunt elegiis similes, variat, etsi hic quoque, ut rei
natura librique perpetui ordo fert, saepissime a re ipsa tempo-
rum adiunctis rationibus principium sumit. Tum enim a preci-
bus dei vel deae alicuius orditur, ut III, 167. VI, 249; tum ab
interrogatione aliqua et consilio, ut ΙΙ, 425. s.

Nupta, quid exspectas? non tu pollentibus herbis
Neo prece nec magico carmine mater eris.
Excipe fecundae patienter verbera dextrae3 —-

tum a loco eius, de quo narraturus est, sacelli, ut Ι, 637.

Candida de niveo posuit lux proxima templo
Qua fert sublimes alta Moneta gradus:
Nunc bene prospicies Latiam, Concordia, turbam3 —

tum, ut alia multa mittamus, ita ad causam accedit, ut prius ex-
spectationem legentium gravitatisque rei opinionem moveat. Nam
II, in. priusquam unde Februarius mensis dictus sit exponit
maiorem se iam materiam quam olim elegis amplecti profitetur
Germanicique gratiam captat, et II, 119.‚ ubi dicturus est quo
die Augustus Pater Patriae sit salutatus, ingenium se deficere
queritur Homerique spiritum exoptat, et V, 545. cum de templo
Martis Ultoris loqui instituit sidera quasi reverentia mota ei
diei fingit cedere, quo illud ab Augusto dedicatum sit. Nec casu
fieri videtur, ut in his tribus exemplis sicut hic apud Propertium
ad Caesaream domum res perducatur, videlicet quia quaecunque
eam attingant praeter cetera sint efferenda. Nam id ipsum Pro-
pertius efficit sacerdotis persona suscepta, ut Horatius C. ΠΙ, l,
in. cum sacerdotis partes agit carmina non prius audita se can·
taturum aperte declarat. Neque aliter, ut in Fastis subsistamus,
res se habet in clausulis. Etsi enim singuli loci saepius renova-
tione rei expositae terminantur aut, nulla singulari addita con-
clusione, ipsa expositione definiuntur, non raro tamen hoc ipsum

