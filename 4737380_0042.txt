...32-

ire vias mirum videbitur, si comparaverimus quod est 1, 20,
17. s. Namque ferunt olim Pagasae navalibus Argo Egressam
longe Phasidos isse vias. Nam, pluralis numerus vias, cum
quisquis Roma Fidenas iverit longe isse dicatur, hic se non mi-
nus recte habet quam in Argonautarum uno itinere singularis.
Ergo ut eo revertamur unde discessimus, si cetera omnia satis
se recte habent, ne in elisione quidem illa offendemus, immo ne
si nullae quidem similes essent elisiones offenderemus. Nunc
autem eae proferuntur ab ipso Eschenburgio. Ac mihi quidem
etiam Catullianae elisiones (85, 2. sentio et excrucior—91, 2.
perdito amore fore — 97, 6. ploxeni habet veteris— 104, 2. in
se habet egregiis) vehementer ad rem pertinere videntur, nisi forte
putamus Propertium formas quasdam antiquiores ut mage po-
tuisse servare, metricas licentias non potuisse. thue alterum
Propertianum exemplum II, 14, 18 (nemo in amore videt-) mit-
tamus, quia ο in exitu tertiae declinationis illo iam tempore
coepta sit corripi: at quod exemplum est in Acontii epistola
(vs. 178. certe ego solus ero), id quidem plane est in eodem nu-
mero, quod et epistola ea eiusdem fere temporis est et ibi quoque
elisio incidit in exitum adverbii in e exeuntis. Nam et par ante
parem vocalis facilius videtur elidi, neque e in adverbiis ita erat
longa, ut nusquam corriperetur. Quae correptio etsi in longe
nusquam reperitur (Neuius 1. l. l. pag. 518. praeter bene et
male ex Plauto affert probe, ex Lucretio, Horatio, aliis su-
perne, ex Lucretio inferne, ex Ausonio inferne): intelligitur
tamen longae e in adverbiis non eandem naturam et constantiam
atque aliarum longarum, syllabarum fuisse. Quae cum ita sint
nec spurios hos versus existimabimus nec Luciano Muellero
assentiemur in editione sua ordinem ita mutanti, ut superiorem
pentametrum post alterum hexametrum, post priorem hexametrum
alterum pentametrum hac in forma ponat:

Atque ibi Fidenas longa erat isse via.

Nam illud quidem ita efficitur, ut utroque disticho binae res si-

