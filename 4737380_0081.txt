-71-

Certior e multis nec tam invidiosa rapina est.
Plena venit cauis de grege praeda lupis.

, quos versus excipit poetae amatoris obtrectatio:

Ecce quid iste tuus praeter nova carmina vates
Donat? amatoris millia multa leges:

at Propertius hoc idem hortatur postquam aurum spectandum
non carmina declaravit3 ut utrobique communiter florem aetatis
carminibus poetisque neglectis ad quaestum conferendum esse
doceatur. Artis autem Amatoriae longe alia ratio est. Nam illic,
priusquam quomodo amari oporteat praecipitur, esse amandum
probatur, quod in hac elegia-ad amantem puellam directa tacite
sumitur et ponitur. Atque ut eius adhortationis cum quaestus
et poetarum commemoratione coniunctio Ovidii elegia defendi-
tur, ita extremus locus Horatianis carminibus I, 4. 11. ΙΙ, 3.,
quae etsi reliqua argumenta alia sunt tamen in aetatis fruendae
adhortationem exeunt; quamquam in aliis ut ΙΙ, 14. ab ea ipsa
re principium sumitur. Hactenus de uno argumento: contra al·
terum vix est quod dicamus. Unde enim patet versus contemni
maxime aegre ferre Propertium? unde, si ita sit, extremo tan-
tum id profiteri potuisse? Nam plane idem ad Ovidium eamque
quam attulimus elegiam attinet, qui si de versibus non extremo
loco, sed in medio carmine loquitur, cur Propertium necessario
ipsum exitum elegiae praetulisse putemus? Reliquus est vs. 84.
Hunc enim qui in codicibus sic scribitur:

Per tenues ossa sunt numerata cutes —

ab aliis aliter correctum et explicatum, Luettiohannes leviter
mutatum ut scribat ossaque per tenues s. n. c. de lena acci-
pit et post vs. 69.

Atque animam in tegetes putrem exspirare paternas

collocat, at vs. 70.

