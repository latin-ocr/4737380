—53-

Nam quid ego adiiciam de quo mihi maxima fama est,
Hortorum in manibus dona probata meis?

Caeruleus cucumis tumidoque cucurbita ventre
Me notat et iunco brassica vincta levi:

Nec flos ullus hiat pratis, quin ille decenter
Impositus fronti langueat ante meae. -—

ut ante iam Schraderus et Lachmannus, cumque hic nullum iis
certum locum vindicet, ille eos post vs. 18. collocet, ipse post
vs. 12. transfert. Namque hic, inquit, cur hortorum cultorum
maximam sibi famam esse gloriatur Vertumnus? an ut sirpiculis
medio pulvere rosas se ferre posse ostendat? at ceteris huius
generis distichis documenta non addidit: cur huic adiunxit quae
ne convenirent quidem omnino in rem? nam vv. 45. sq. exempla
potius illum afferre demonstrant fructuum in suum honorem
praeceptorum, de his autem iam vv. 11. sqq. verba facit. simili·
terque quid fama de ipso eiusque nomine statuerit enarrat
vs. 11 — 20. simulque ut testimonia fructus sibi allatos com-
memorat. — Omnem argumentationem trahi videmus ex fam a. Sed
nec quae sit de nomine Vertumni fama (ut vs. -19. Mendax fama
noces) indicatur neque hortorum fama vel gloria memoratur, ut
rosas posse ferre sirpiculis appaream verum res tam simplex est
ut non facile quemquam fugiat, qui non de industria nodum in
scirpo quaerat. Vertumnus ut opportunam suam esse naturam
omnibus figuris doceat, quot quamque varias figuras habeat enu-
merat. Nonnullis simpliciter memoratis iam occupatione utitur
quam dicit auctor librorum ad Herennium IV, 26, 37.: Occu-
patio est cum dicimus nos praeterire aut non scire aut nolle di-
cere id, quod tunc maxime dicimus. In qua figura Seyffertius
(Schol. Latin. Ι, p. 30.) ostendit nam ita dici, ut si qui quae-
rant, cur res non prius memorata sit, iis occurratur. Ergo per
occupationem vs. 41. novas figuras profert quas decenter ha-
beat, ut Tibullus ait IV. 2, 13. 8.

