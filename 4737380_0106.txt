-96-

tius versari neque aemulanti iucundum sit, cum id· sit quasi vul-
nera sua refricare neque is dolor ulla voluptate mitigetur vel le-
niatur, neque ad animum eius qui amatur mutandum quidquam
proficiat, ‚cum vel detorquendo et reprehendendo eam ipsam unde
profectus est amor formam repraesentes quemque exstinguere
velis amorem magis incendas et augeas. Hoc ita' esse, ut iam a
coniectura et ratione ad veterum testimonia redeamus, magno
documento est Medea, in qua cum omnes amoris stimuli ita a
poetis cumulentur, ut tanquam species quaedam atque ii‘nago
muliebris aemulationis et invidiae informetur, neque apud Euri-
pidem neque apud Senecam neque apud Ovidium in Creusa de-
scribenda moratur, sed omnem orationem et cogitationem in suis
miseriis, in Jasone‚ in ultionis voluptate consumit. — Sed veni-
mus ad fidei servatae testificationem (51-54), quae quod cum
proximis versibus male cohaereat a Loettichanne post perfidiae
Propertii reprehensionem transfertur. Atque illud quidem negari
non potest, a perfidia ad fidem facillimum et frequentissimum
eum esse transitum, ut haec illi simpliciter opponatur nec quid-
quam intercedat quo ab una ad alteram animus transducatur.
Nam postquam Cynthiae inconstantiam memoravit, se aut ser-
vare fidem aut servasse aut servaturum Propertius praedicat
et I, 15, 29. ss.

Nulla prius vasto labentur flumina ponto,
Annus et inversas duxerit ante vices,
Quam tua sub nostro mutetur pectore cura—3

et I, 18, 11. Sic mihi te referas levis ut non altera nostro
Limine formosos intulit ulla pedes —

et I, 19, 5. Non adeo leviter nostris puer haesit ocellis,
Ut meus oblito pulvis amore vacet —

ante quae non mortem se dixit, sed Cynthiae perfidiam metuere3

et II, 6, 41. Nos uxor numquam, numquam me ducet amica:
Semper amica mihi, semper et uxor eris -——;

