 

Multisne futurum sit ut operae pretium videar fecisse, quod
quartum Propertii librum ab iis, qui disiungendo transponendo
tollendo his temporibus eum perturbarunt, studuerim defendere,
nec satis scio neque, ut dicam quod sentio, vehementer curn.
Illorum quidem certe scio me non vitaturum reprehensiones, qui
Propertium emendare ut· putant quam vel intelligere vel explicare
ac, siquid non statim satis intelligunt, non tam ut intelligant eniti
quam circumcidere et detorquere malunt. Ac melius fortasse
erat quae hic tentata essent silentio praeterire, ut in aliis scrip-
toribus multa multorum similia conata merito contemnuntur,
nisi Propertius et unius magni nominis auctoritate et multitudine
et quasi factione emendatorum quos se ipsi volunt esse premere-
tur. Postquam enim anno huius saeculi sexto decimo Lachman-
nus, abiectis iis, quae Scaliger olim novaverat, et in multis op-
time de Propertio est meritus et tamen alia immerito ipse no-
vavit: non tantum, quae ille excogitarat, a plurimis editoribus
praeter Hertzbergium servata sunt, verum mox alia etiam no-
vantium tanta exorta est multitudo,ut iam difficillimum sit omnes ’
omnium suspiciones percensere. Nos nunc et illa mittemus, quae
in singulis vocabulis mutata sunt, ubi non pauca feliciter emen-
data non negamus, et si quae graviora in superioribus libris ten-
tata sunt: ultimo nos libro, qui hoc tempore maxime omnium
est vexatus et totis versibus aut sublatis aut transpositis elegiis-
que disiunctis continebimus.

Nam anno huius saeculi sexagesimo tertio Heimreichius in
Quaestionibus Propertianis (Bonnae 1863.) praeter alia etiam
huius *libri elegiam tertiam attigit3 anno sexagesimo quarto Boo-

tius (Bydrage to de kritik en verklaring van Propertiu‘s laatste
1

