—86—‘

Negat at in vs. 23. iustam'habere oppositionem. Gur neget
non addit. Si quid tamen licet conficere, hoc dicere videtur,
mihi quod est post at, nemini alii opponi, cum prius etiam Cyn-
thia ipsa de se loquatur. Ac saepe quidem pronomen personale
additur ita ad coniunctionem. at, ut alii personae opponatur, sive
ea oppositio ipsis personis continetur, sive cum iis totas simul
sententias amplectitur. Illud est in IV, 3, 29:

At mihi cum noctes induxit Vesper amaras —
ubi Arethusa se Lycotae opponit; ΙΙΙ, 25, 11.

At te celatis aetas gravis urgeat annis·—
ubi Propertius Cynthiam sibi opponit; ΙΙ, 33, 21.

At tu quae nostro nimium placata dolore es—
ubi Isidi opponit Cynthiam; II, 16, 13:

At. tu nunc nostro Venus o succurre dolori -
ubi Cynthiae Venerem II, 5, 17:

At tu per dominae Iunonis dulcia iura
Parce tuis animis vita nocere tibi—

ubi Cynthiam sibi; item Ι, 6, 31:

At tu seu mollis qua tendit Ionia seu qua
Lydia Pactoli tingit arata liquor —

— Tum tibi si qua mei veniet non immemor hora,
Vivere me duro sidere certus eris—

ubi cum ante iam de misera Propertii conditione dicatur omnem
oppositionem in personis positam* apparet. — Contra et persona
personae et simul sententia sententiae opponitur III, 19, 25:

At vos innuptae felicius urite taedas —-

