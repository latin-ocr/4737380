autem tum apertius tum tectius ea quae sequuntur carmina at-
tingunt. Quorum omnium nihil est in ea de qua dicimus elegia.
Nam quod appellatur Augustus, id ¹tam late patet tamque multis
est in carminibus alius loci ut nihil inde possit coniici3 quod au-
tem carmen forsitan proxime ab eo abesse videatur, dico -
Horat. II, 1., id si verum quaerimus nihilominus vehementer
differt. Etsi enim utrumque in serio gravique argumento dissi-
milique consequentibus carminibus versatur, Horatius tamen cum
extrema stropha ab ea gravitate ipse se revocat reliquorum car-
minum diversum genus significat, Propertius plura et graviora
pollicitus paucaque eius generis in praesentia aggressus horum
ipsorum satis habet levitatem excusasse, ut omnis eius cogitatio
hoc carmine contineatur, aliorum diversi generis poematum nulla
usquam cernatur designatio. Quod si ab usitata consuetudine
eorum quibus novi libri inchoantur carminum tantum differt haec
elegia, quo iure contra libros manuscriptos contraque veterum
editorum auctoritates novum ab eo librum inchoemus, cum prae-
sertim ad eas auctoritates ipsorum veterum scriptorum accedant
testimonia, quibus quatuor non quinque fuisse libros Propertii con-
firmatur? Unum quod Hertzbergius memorat (Qu.Pr0p.pag.215)
ipsius Propertii est, qui ΙΙ, 24, in. Tu loqueris, inquit, cum sis noto
iam fabula libro. Et tua sit toto Cynthia lecta foro3 cuius si pon-
dus Lachmannus eo elevare studet, ut alterum tertiumque librum
simul editos dicat, id pro argumento affert quod ipsum indiget
argumentationis. Alterum, quod primus Heimreichius memo-
ravit (Quaest. Prop. pag. 32.) et post illum Lucianus Muellerus
(Praef. ad. Propertii editionem XII. s.), est Nonii, qui in
pag. 169. s. v. secundare hunc versum: Jam liquidum nautis
aura secundat iter — aperte libro tertio, non quarto ascribit.
Quem numerum etsi L. Muellerus docet facile potuisse» una ex
quatuor iota omissa existere, non tamen tam nihil codicum au-
ctori tati tribuendum puto, ut vel consentientibus eorum testimoniis
repugnemus. His igitur rationibus adducti et ultimum Propertii

