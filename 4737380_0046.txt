—736—

eiusdem carminis esse nequeant. Quae partes utrum eodem tem-
pore an diversis temporibus scriptae sint, id neque ad rem atti-
net neque ullis rationibus convincipotest. Nihil enim affert
Hertzbergius Quaest. Prop. p. 216„ cum ait omnia vaticinantis
modo edita omnes sales omnemque sanguinem perditura, si prin-
cipium carminis post initium amoris aut post finem adeo scrip-
tum esset. Quod si verum esset, de similibus omnibus carmini—
bus, quibus se poetae ab uno ad alterum argumentum revocant,
esset dicendum. Tantum vero abest, ut nobis cum Lachmanno
(ad initium huius libri in eius editione) niagis serio a principio
agi videatur, quam ut haec cum insequentibus ab initio coniuncta
fuerint, ut in ea ipsa re summum poetae artificium agnoscamus.
Nisi forte Horatium etiam in altero epodo ad vitae rusticae lau··
dationem, qua nulla unquam splendidior utque ita dicam magis
seria scripta est, inferiorem quae est de Alfio partem posteriore
tempore addidisse existimes. Sed diversis temporibus nequa-
quam opus est, ut unum esse carmen defendatur. Haec enim
ipsa forma carminis, ut poeta a graviore causa ad leviorem re-
vocetur, satis est frequens. Atque alibi quidem, quomodo id fa—
ctum sit, narratur, velut Propertius III, 2. Ennianum se poema
expertum ab Apolline, Ovidius Am. I⁷ 1. a Cupidine se ab armis
bellisque edendis narrat ad amatorium carmen avocatum. Alibi
autem non narratur res, sed agitur3 incipitur celebrari causa.
gravior, sed subito ab ea ad leviorem aut ipse se poeta revocat
aut ab alio revocatur, ut Horatius C. ΙΙ, 1. postquam Pollionis
historiam belli civilis laudavit populique Romani miserias con·
questus est, ultima stropha a neniis ad levius plectrum Musam
revocat, G. ΙΙΙ, 3. post iustitiae ac constantiae atque Augusti
laudes, Quo Musa tendis? inquit, desine pervicax Referre ser-
mones Deorum et Magna modis tenuare parvis. Atque eodem
pacto hic res agitur non narratur, revocantis autem personam
non ipse Propertius sed horoscopus sustinet. thue genus ipsum
carminis nihil habet offensionis, ita ne a loco quidem eo quem
in summa huius libri obtinet alienum est. Ut enim earum quae

