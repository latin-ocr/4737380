sputabamus, et mox cum contra* Luettiohannem' erit dicen-

dum rursus videbimus. Mirum vero alterum illud argumentum, >

quod negat versibus 121 — 126. quidquam afferri praeter ea
quae I, ’22, 3 — 10. narrata sint. Quod quale sit quo clarius
perspiciatur placet hic utrumque ‚logum proponere:

Ι, 22, 3 —- 10. Si Perusina tibi patriae sunt nota sepulcra,

Italiae duris funera temporibus,

Cum Romana suos egit discordia cives
(Sit mihi praecipue pulvis Etrusca dolor:

Tu proiecta mei perpessa es membra propinqui,
Tu nullo miseri contegis ossa solo),

Proxima supposito contingens Umbria campo
Me genuit terris fertilis uberibus.

IV, 121 — 126. Umbria te notis antiqua Penatibus edit.
Mentior? an patriae tangitur ora tuae,
Qua nebulosa cavo rorat Mevania campo
Et lacus aestivis intepet Umber aquis,
Scandentisque Asisi consurgit vertice murus,
Murus ab ingenio notior ille tuo.

- Quivis facile videt superiore carmine nihil aperiri nisi in ea
parte Umbriae quae ab agro Perusino non longe distaret et in
edito quodam loco natum esse Propertium, in altero eam patriam
aut, si Asisi cum Luciano Mueller-o vel cum Hertzbergio Asis
scribitur, nomine proprio, aut tamen Mevanatis agri et Clitumni
propinquitate, si Italorum inventum arcis praefertur, definiri.
Fortasse ibidem familiae splendor significatur, si quidem Pena-
tes notos de nota familia licet accipere. Quamquam cum alibi
quoque Penates de patria dicantur, ut Ι, 22, 1. (Qualis et unde
genus, qui sint mihi, Tulle, Penates) Auson. Praefatiunc.
Syagrio 33. (Thessaliam Thebasque suos habuere Penates), ne
hic quidem quidquam obstat quin patriae famam indicari pute-
mus. Ergo nec quae pugnent inter se sunt in his locis, ut prius
eontra Caruttium docuimus, nec quae plane sint eadem. At tan-

