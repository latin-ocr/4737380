...92—

mari et tempestate sibi instantem deploravit, versu 13. haec
addit:

Ah pereat quicunque rates et vela paravit! —

sic I, 11. postquam et 'ante quantum metueret a Baiis exposuit
et proximo rursus qui antecedit versu multis illa dare litora dis-
cidium affirmavit, postemo hac detestatione vs. 30. utitur:

Ah pereant Baiae crimen amoris aquae!

Nec multum differt, si verum quaerimus, quod dicitur III, 8,
37. s.

At tibi, qui nostro nexisti retia lecto,
Sit socer aeternum nec sine matre domus! —

qui versus ab amatoriae aemulationis commemoratione uno di-
sticho seiunguntur:

Gaude quod nulla est aeque formosa: doleres,
Si qua foret: nunc sis iure superba licet—

quo mala eius rivalitatis augentur et amplificantur. At IV, 5,
75: quod dicitur:

Sit tumulus lenae curto vetus amphora collo —cett. .

etsi decem versus intercedunt inter has preces et scelus lenae in
quo totum fere carmen consumitur narratum, iis ipsis tamen ver-
sibus illud narratur evenisse, quod nisi evenisset optandum erat
ut eveniret, mortem dico miserrimam, qua di in ipso scelere il-
lam puniverint, ut eventus optationi quasi praecurrat. Semel
igitur apud Propertium detestatio non excipit ipsam malorum
vel scelerum unde proficiscitur commemorationem, ΙΙ, 29, 12.

Intereat qui nos non putet esse deos! —-

