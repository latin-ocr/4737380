-81-

fingitur, in quo qui originem aedis Palatinae explicavit canendo
fessus genio indulgeat, potosque convivas ad *Principis* varias
laudes celebrandas impellat ε quis non in eo summam poetae a'r-
tem agnoscat simplicitatem narrationis argumenti ac sensuum
varietate adornantis ⁶?

Cum enim post narrationem Actiacae victoriae sacrificio si-
mulato praeparatam repente se tanquam in convivium transfert
idque quasi magister quidam bibendi regit et moderatur et ut
Eryximachus apud Platonem Amorem ita Augustum ut ordine
omnes collaudent constituit,qlegentium animos religione et atten-
tione imbutos ad admirationem erigit, spe confirmat, indignatione
permovet, laetitia grataque Apollinis recordatione implet, mox
elatam summamque laetitiam ad convivalem hilaritatem inflectit,
ut paene eadem affectuum series percurratur atque in illo cele-
berrimo Horatii carmine I, 37. (Nunc est bibendum cett.), uisi
quod Propertius commiserationem eam omittit, qua ille carmen
egregie concludit, ordinemque contrarium adhibet, cum convivii
hilaritatem extremo, non primo loco exprimit. Quid igitur est
cur quae in uno carmine summa merito praestantia existimatur,
in altero tantam in reprehensionem incurrat, ut totum carmen
discerpendum videatur? —- Neque enim verendum est ne extre-
mus locus a superiore carmine dissideat. Quid enim narratur?
Definitur quo classes convenerint (15 — 20) et quae classes
(al—24), describitur quomodo acies instructae sint (25—26)‚
inducitur Apollo eiusque oratio, qua ut imperator ante proelium
milites ita Augustum victoria promittenda confirmat animumque
eius erigit, profertur proelium commissum, hostes fugatos, Cleo-
patram fugisse ipsamque sibi mortem conscivisse narratur: quid
tandem id est nisi bellum vel ut poetae saepe pluralem dicunt
bella canei-e, si non ut epici at tamen ita ut lyrici poetae bella
canunt? Atque ea quidem omnia eo consilio narrantur, ut cur sit
Apollini Palatina aedes dedicata ostendatur, sed tamen hic non
quaeritur quo consilio sed quid narretur. Quod ne concedamus
cum Luettiohanne epicum quoddam poema excogitare, quod Pro-

6

