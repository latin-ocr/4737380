- 25 ‘-

gnari, de quibus est ΙΙΙ, 12, neque argumentis ullis demonstrari·
potest nec si posset esset documento auctoris alieni, si quidem
nihil prohibet eosdem tum veris tum fictis nominibus appellare.
Quae autem Ovidii dicat. vestigia praeter eam quae causa simili
continetur similitudinem nec Caruttius dicit neque alius facile
dixerit. .

Reliqua est primae elegiae pars altera, quam Caruttius a
Propertio abiudicat, quia et repetantur quaedam ex aliis Proper-
. tianis Ovidianisque carminibus et nonnulla cum iis pugnent, quae
ille alibi memoret. Ut enim hic dicatur:

Aversis Charisin cantas, aversus Apollo: —
Poscis ab invita verba pigenda lyra —;

ita Propertium III, 3, 17, 22. dixisse:

Non hic ulla tibi speranda est fama, Properti -
— Non est ingenii cymba gravanda tui —
at Ovidium (Fast. V): Aversis utinam tetigissem nomina Musis;

ut Prop. Ι, 22. extr. dictum sit:

Proxima supposito contingens Umbria campo
Me genuit, terris fertilis uberibus—
ita hic: Umbria te notis antiqua Penatibus edit,
Mentior? an patriae tangitur ora tuae ——3

itemque illa: Scandentes si quis cernat de vallibus arces,
Ingenio muros aestimet ille meo —

nimis esse similia Ovidianis versibus:

Atque aliquis spectans hospes Sulmonis aquosi
Moenia, qua campi iugera pauca tepent,

Quae tantum, dicet, potuistis ferre poetam,
Quantulacunque estis, vos ego magna voco.

Sed ad similitudinem illam idem valet, quod supra diximus3
quod autem patriam suam Propertius bis similiter indicat, id non

