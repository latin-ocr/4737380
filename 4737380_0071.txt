ut C. Valerius Flaccus Argon. VIII, 20. ss. de Medea quae
mane ad Iasonem abitura est haec dicit:

Inde velut torto Furiarum eiecta flagello
Prosilit, attonito qualis pede prosilit Ino
In freta; —

nec difficile est similium locorum augere numerum,‚si opus vidc—
retur. Superioribus autem versibus, 27. s.‚ tantum abest ut que
particula diversa res ad diversas addatur, ut in eadem causa
pergatur. Omni enim illo loco refertur quid solita sit facere
Tarpeia postquam Tatium cum Vestae aquam peteret conspectum
adamarit, narraturque et fictis causis saepe ex arce exisse et
Nympharum gratiam ut illum servarent captasse muneribus et
vesperi domum redisse. Quae quam arte inter se cohaereant ne-
minem potest fallere nisi qui primum illum Tarpeiae exitum in
quo primum Tatium conspexit cum posterioribus et frequentio-
ribus discessibus confundat. Neque attinet quid illa tam diu ad
fontes fecerit quaerere. Unum enim appellatur: Nymphis flores
attulisse; alterum etsi non appellatur ipsum tamen per se intel-
ligitur: Tatii adspectu esse delectatam, quem cum primo non
ex arce sed ex fonte vidisset, ut rursus spectet eundem fontem
saepius repetit. Item apud Ovidium Met. VIII. in. Scylla ex
turri quadam Minoem solet admirari; item apud C. Valerium
Flaccum VI, 57 5. Medea muris residens paternis, dum datur
(602) Iasona oculis prosequitur. Quo consilio si illa abibat cum
et suos et hostes deberet fallere ne animadverteretur, rubis
secta. brachia retulisse domum non esset mirum, etiamsi non ipsa
vs. 43. spinosi, rorida terga iugi memoraret. Querelae vero ut
effunderentur alia praeter amorem causa hic non magis opus
erat quam in similibus querelis Scyllae aut Medeae, ante quas
nemini nec venit. in mentem nec veniet, opinor, alios versus esse

omlssos.
In eadem elegia Lucianus Muellerus (Praef. pag. XLIII.),

