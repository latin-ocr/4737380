-14—

et ad se consolandum scripta declarat. Nec dissimilis est 'prima
Epistola ex Ponto, qua ad Brutum scripta negat has epistolas
,nec publicis bibliothecis constitutas nec nominibus additis eorum
ad quos scriptae sint ullum periculum afferre, quia et laudes
Augusti et suae culpae confessiones contineant. Nam Ep. ex
P. ΙΙ, 1., qua Germanico Augusti triumphum cgggratulatur pro-
priumque triumphum praedicit3 ΙΙΙ, 1. qua· affori et miserias
suas describit et ut ab Augusto per uxorem eius veniam sibi im-
petret committit; IV, 1. qua S. Pompeio pro summis in se
meritis agit gratias, initia magis quam exordia vel praefationes
librorum esse apparet, ut etsi primo quoque loco sunt positae,
alium tamen quemvis locum non minus commode obtinere pos·
sint. Atque idem fere de Tibullo licet dicere praeter III, 1., qua
ille elegia hunc librum Martiis Calendis lauto ornatu ad Neae-
ram ire suumque amorem testari iubet — nam Tibulli nunc
brevitatis causa dico quae eius feruntur, etsi nec tertium nec
quartum librum ab eo alienum esse negaverim; — nisi forte ille
Ι, 1., ubi se non divitias bello petere, sed rusticae vitae pauper-
tatem Deliae amore ornatam ceteris omnibus anteferre declarat,
quo in genere omnia carmina sint posita indicare videtur. Quod
enim II, 1. agrorum lustrationem peragit, id alio omni loco pari
iure poterat facere3 Messalae autem laudatio et ab auctore inse-
quentium carminum aliena videtur neque, ut sit eiusdem aucto-
ris, cum iis ullo pacto cohaeret. Rursus Catullus primo carmine,
sive id totius libri, sive, quod magis verisimile est, cum Osanno
(ad Apul. p. 52), Leutschio (Philolog. X, 7 35.), Brunnero
(l. l. pag. 602. ss.) brevioris libri postea in eum quem nunc
habemus recepti exordium fuisse existimamuS, et externam libri
speciem attingit et Cornelio cur eum dedicet aperit et ut diu
maneat optat. Venimus ad Horatium. Qui C. I, 1. cum aliis alia
sequentibus se lyrici poetae nomen ait appetere, genus suorum
carminum aperte demonstrat3 tectius idem fortasse II, 1. cum a
Pollionis historiis ipsisque bellis civilibus ad leviora argumenta
Musam avocat, atque etia-m tectius IV, 1., si quidem et alienum

 

