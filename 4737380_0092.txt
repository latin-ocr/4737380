-82-

pertius inchoatum abiecerit, quod poema neque ab alio quoquam
neque usquam ab ipso Propertio memoratur, id profecto prorsus
est hariolari. Nam quod ille 11‚10. epicum se ait poema compo-
siturum, id non maioris momenti est, quam quod idem III, 5,
25. ss. ·

Tum mihi naturae libeat perdiscere morem,
Quis deus hanc mundi temperet arte domum cett.

grandiore se aetate physicis et philosophiae operam daturum de-
clarat, unde non facile quisquam coniiciat eum tanquam alterum
Lucretium etiam de natura rerum scripsisse.

Ac prorsus frustra negatur nunc et iam in carminibus ita
dici, ut non id omne tempus in quod carmen incidat complec-
tantur, sed posteriorem eius temporis partem priori opponant.
Quod etsi multo fit rarius, tamen cur ita fiat non obscurum est.
Plerumque enim' lyrici poetae nisi quid factum sit narrant uno
tenore quid sit aut quid sentiant exponunt, ut illis particulis si
utuntur id quo dicunt tempus a superiore aliquo disiungant. Ubi
autem ita carmina instituunt, ut dum dicunt fiat aliquid atque
agatur atque ad id quod agitur verba et sententias accommodant,
ibi et praesens tempus verbi et illa adverbia ad proxima quaeque
referunt eaque iis quae in iisdem carminibus prius acta vel dicta
sunt opponunt. Cuius rei si apud Propertium alia desunt ‘exem-
pla, causa in hoc ipso est posita, quod non multa eiusmodi car-

mina habet. At Ovidius Amor. III, 2, 43.
Sed iam pompa venit, inquit, linguis animisque favete —

ut hoc ipsum momentum temporis ei tempori opponat, quo se in
eodem'carmine facit initium ludorum exspectantem, atque aliud
rursus posteriusque ternpus demonstrat VSS. 63. s.

Maxima iam vacuo Praetor ,spectaculo Circo
Quadriiugos aequo carcere misit equos -

rursusque aliud vss. 77. ss.

