-20-

confitetur. Tanta causarum quae tractantur est communio, prae-
sertim inter Propertium et Ovidium, qua de re olim disserui
eo libello, quem inscripsi : De Amorum Ovidii et Pro-
pertii elegiarum similitudine (Jahresbericht der St.-Annen
Schule. St.-Petersburg, 1861): Qui quod libellus in paucorum .
manus pervenit, uon quidem omnia illa consilium est transscri-
bere, at unum primum librum Ovidii ita persequemur, ut quae
cuique apud Propertium respondeant brevissime ostendamus.
Ut igitur Ovidius Am. Ι. 1. refert quomodo ab aliis poematis
componendis ab Amore ad elegias sit revocatus, ita Proper-
tius ΙΙΙ, 3. idem sibi ab Apolline factum narrat3 ut ille 1, 13. de
fide sua carminumque nobilitate apud amicam praedicat, ita
hic II, 25. et ΙΙΙ, 2.; ut ille Ι, 6. ianitorem ut se admittat ad-
hortatur, ita hic Ι, 16. ianuam facit similes amantis querelas re-
ferentem; ut ille Ι, 9. amorem cum militia confert, ita hic 11, 12.
Amorem cum puero.ltem alterius I, 12„ alterius III, 23. de tabel-
lis est. Lena vero quam promptum illis poetis argumentum fuerit
inde etiam apparet, quod Tibullus quoque non ille quidem eius
praeceptionem carmine complectitur, at tamen ΙΙ, 6, 44. breviter
conqueritur, I, 5, 48. pluribus detestatur atque elevare conatur.

Sequitur septima elegia, quam Caruttius et a Propertii mo-
ribus et a Cynthiae alienam ait esse. Neque enim illum probabile
esse quam olim tantopere amasset eius funus prorsus neglexisse,
neque huic quae de Subura narrentur esse consentanea. Quae
contra rursus adhortandum videtur ne Augusti saeculum nostra
consuetudine metiamur. Quid enim? quae Catullus de Lesbia,
Ovidius de Corinna memorat, num oa honestiora? Sed in ista·
turpitudine vel morari diutius turpe est. Cur autem a funere
Cynthiae Propertius abfuerit, num adeo difficile est rationem re-
perire? Quid si discidio facto vel nesciebat esse mortuam? Certe
non tantula erat Roma, ut de talis morte mulieris vel invitus
quivis audiret, nec dissimile veri est illum id secutum quod Ovi-
dius praecipit Rem. Am. 619. ss., ut de industria omnem eius
commemorationem atque admonitionem fugeret. Quod autem

