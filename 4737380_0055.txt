'-45—

Felicesque Iovis& stellas Martisque rapacis
Et grave Saturni sidus in omne caput,

Quid moveant pisces animosaque signa Leonis
Lotus et Hesperia quid Capricornus aqua.

Dicam, Troia cades et Troica Roma resurges
Et maris et terrae longa sepulcra canam. —

Quos cum suo loco movet Luettiohannes primam hanc rationem
sequitur, quod ipse secum pugnet horoscopus, qui cum sibi fidem
non prioribus Chaldaeis vindicet, suo tempore astrologos men·
dacia proferre affirmet. At hoc quidem tam aperte falsum est, ut
paene pudeat quidquam contra dicere. Quid enim? Si idem ille
horoscopus v, 75. s. ⁴

Certa feram certis auctoribus: aut ego vates
Nescius aerata signa movere pila —

verum se vatem profitetur, si y. 77. s.

Me creat Archytae soboles Babylonius Horos,
Euros, et a proavo ducta Conone domus -

originem suam a clarissimis astrologis repetit, si denique V. 79. s.

Di mihi siut testes non degenerasse propinquos
Inque meis libris nil prius esse fide —

se negat degenerasse: quis non videt eum et fidem suae vatici-
nationi ab antiquis sui generis astrologis repetere et ne ab ae-
qualibus mendacibusque astrologis de se coniectura fiat cavere.
Gravius si non est at videtur tamen illud, quod negat nec verba
obliquae signa iterata rotae et quae sequuntur habere unde
pendeant neque illa Troia cades et Troica Roma resurges
facile explicari, cum horoscopus Propertii non Troiae fata edi-
turus sit. Certe quidem interpretes videmus in his versibus non
parvam operam consumsisse. Quae tamen difficultas non tanta

