-66-

haerere. Stant enim non modo ea quae non iacent aut sedent,
sed etiam quae non moventur; at currens aqua movetur: ergo
ea vis datur lenae ut quae certum et firmum statum obtineant ea
in mobilem aquam convertantur. Idem fere aut tamen ex genere
eodem illud est quod Medea sibi sumit cum apud Ovidium Me—
* tam. VII, 200. s.
concussaque, inquit, sisto,

Stantia concutio cantu freta.

Atque quis eo moveatur, quod quae de magnete, de volucri, de
aqua memorantur, ea omnia a philtro sint aliena? Quasi vero id
agatur ut omnia eius lenae philtra enumerentur, non id ut quan-
tum ea possit in amoribus universa eius arte et facultate adum-
branda demonstretur3 non secus ac Medea eo quem laudavimus
loco Metamorphoseon‚ cum ad Aesonis senectutem removendam
deorum auxilium implorat, omnia quae iam effecerit commemorat,
etsi nihil ad id quod tum agit pertinent, vel, quod etiam similius
est, Ovidius Am. I, 8. prius omnes Dipsadis artes recenset et
tum demum (vs. 19)

Haec sibi, inquit, proposuit thalamos temerare pudicos —

scilicet- ut doceat quantum illa in hoc quoque genere possit pro-
ficere. Mittamus igitur haec et veniamus ad medium carmen,
cuius ordo a Luettiohanne non minus vehementer perturbatur.
Nec tamen attinet quem ipse novum ordinem constituat expo-
nere: satis habebimus memorare quibus ductus rationibus eum
qui traditus est ordinem mutatum velit, quas si refutaverimus
omnem rem expeditam putabimus. Negat autem primum vss. 29. s. ·

Et simulare viros pretium facit: utere causis,
Maior dilata nocte recurret amor -—

cum antecedentibus cohaerere, quia singularium ordo praecep-
torum post generalia et particula non possit incipi, idemque

